{
  "title": "Romige orzo met pompoen, courgette en pecannoten",
  "category": [
    "Pasta",
    "Italiaans"
  ],
  "ingredients": [
    "150 gram orzo",
    "400 gram pompoen (evt. voorgesneden pompoenblokjes)",
    "1/2 courgette",
    "10 cherrytomaten of roma-tomaten",
    "1 rode ui",
    "100 ml kookroom",
    "400 ml bouillon",
    "2 teentjes knoflook",
    "Handje rozijnen",
    "40 gram pecannoten",
    "Handje pompoenpitten",
    "2 tl paprikapoeder",
    "1 tl komijnpoeder",
    "1 tl peper",
    "Paar takjes verse tijm",
    "Olijfolie",
    "Optioneel: feta"
  ],
  "instructions": [
    "Schil de pompoen en snijd in kleine stukjes. Snipper daarnaast de ui en snijd de courgette in stukjes.",
    "",
    "Doe een beetje olijfolie in een wokpan en bak daarin de pompoenblokjes zo'n 10 minuten op laag vuur. Strooi daarna het paprikapoeder, de komijn en de peper over de pompoen. Voeg dan de courgette toe en bak een tijdje mee. Ga ondertussen verder met de volgende stap.",
    "",
    "Fruit in een andere pan de knoflook en ui kort aan in wat olijfolie. Voeg dan de orzo toe en bak één minuut mee. Schenk dan de bouillon en de sojaroom erbij. Laat de orzo de bouillon en room opnemen. Dit duurt, afhankelijk van de orzo die je gebruikt, ongeveer 10 minuten. Dreigt de orzo droog te koken? Voeg dan wat extra vocht toe.",
    "",
    "Halveer de cherrytomaatjes en roer die door het groentemengsel. Voeg ook de rozijnen en de tijm toe. Roer dan ook de smeuïge orzo door het groentemengsel. Laat nog ongeveer 1-2 minuten sudderen.",
    "",
    "Haal de pan van het vuur en serveer de orzo met de pompoenpitten, pecannoten en eventueel wat feta. Knijp eventueel wat sap van een stukje citroen bij de orzo voor een extra lekkere smaak."
  ],
  "timestamp": "2025-08-09T20:25:59.974Z"
}