{
  "title": "Gekarameliseerde-knoflooktaart",
  "category": [
    "Oven"
  ],
  "ingredients": [
    "1 pakje bladerdeeg",
    "3 bollen knoflook, teentjes losgemaakt en gepeld",
    "1 eetlepel olijfolie",
    "1 theelepel balsamicoazijn",
    "2,2 dl water",
    "1 eetlepel kristalsuiker",
    "1 theelepel rozemarijn, fijngehakt",
    "1 theelepel tijm, fijngehakt, plus extra takjes voor garnering",
    "120 gram zachte geitenkaas",
    "120 gram harde, gerijpte geitenkaas",
    "2 eieren",
    "1 dl slagroom",
    "1 dl crème fraîche",
    "zout en peper, naar smaak"
  ],
  "instructions": [
    "Zet een ondiepe taartvorm met losse bodem van 28 cm klaar, bekleed deze met bakpapier en vervolgens met bladerdeeg, tot net iets over de rand. Zet 20 minuten in de koelkast. Verwarm de oven voor op 180 graden Celsius en bak de taartbodem 25 minuten blind.",
    "",
    "Maak ondertussen de gekarameliseerde knoflook. Doe de teentjes knoflook in een steelpan en overgiet royaal met water. Breng aan de kook en blancheer 3 minuten. Giet af. Droog de pan af, voeg olijfolie en knoflook toe en bak 2 minuten op hoog vuur. Voeg balsamicoazijn en water toe, breng aan de kook en laat 10 minuten zachtjes koken. Voeg suiker, rozemarijn, tijm en een snuf zout toe. Laat nogmaals 10 minuten op middelhoog vuur inkoken tot een stroperige saus overblijft.",
    "",
    "Verdeel beide soorten kaas in stukjes over de taartbodem. Schep de gekarameliseerde knoflook erover. Klop in een maatbeker de eieren los met slagroom en crème fraîche. Giet dit mengsel over de vulling; de kaas en knoflook mogen zichtbaar blijven.",
    "",
    "Verlaag de oventemperatuur naar 160 graden en bak de taart 35–45 minuten, tot de vulling stevig is."
  ],
  "timestamp": "2025-07-16T09:35:46.019Z"
}