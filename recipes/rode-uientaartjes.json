{
  "title": "Rode-uientaartjes",
  "category": [
    "Oven"
  ],
  "ingredients": [
    "200 g bloem",
    "mespuntje cayennepeper",
    "100 g boter, in kleine blokjes",
    "50 g geraspte Parmezaanse kaas",
    "2 el olijfolie",
    "25 g boter",
    "5 rode uien, in smalle halve ringen",
    "2 teentjes knoflook, fijngehakt",
    "1 tl bruine basterdsuiker",
    "1 el balsamicoazijn",
    "2 el ketjap manis",
    "200 g harde geitenkaas, geraspt",
    "4 taartvormpjes van 10-12 cm, ingevet"
  ],
  "instructions": [
    "Verwarm de oven voor op 190‚Å∞C.",
    "",
    "Begin met het deeg. Meng de bloem met cayennepeper in een kom. Voeg de boter toe en wrijf deze door de bloem tot een kruimelig mengsel. Roer de Parmezaanse kaas erdoor en voeg 3-4 eetlepels ijskoud water toe. Kneed een bal van het deeg verpak in verhoudfolie en laat circa 30 minuten rusten in de koelkast. ",
    "",
    "Verhit intussen de olijfolie en de boter. Voeg de uienringen en knoflook toe en stoof zachtjes circa 15 minuten met het deksel op de pan. Roer af en toe. Schep de basterdsuiker erdoor en laat de uien op een hoge stand zonder deksel op de pan karamelliseren. Voeg de balsamicoazijn en sojasaus toe en laat dit al roerend verdampen. ",
    "",
    "Rol het deeg uit en bekleed de taartvormpjes ermee. Prik gaatjes in de deegbodems. Leg aluminiumfolie als een rolletje binnenin langs de deegrand zodat deze niet inzakt. Bak de bodems circa 10 minuten in de oven, verwijder de folie en bak nog 5-6 minuten. Neem de bodems uit de oven en laat iets afkoelen. Wip ze uit de vormpjes en zet ze op een bakplaat. Strooi de helft van de geitenkaas over de deegbodems, verdeel het uienmengsel erover en bestrooi met de rest van de geitenkaas. Bak nog 4-5 minuten in de oven tot de kaas gesmolten is. "
  ],
  "timestamp": "2025-07-18T17:27:35.458Z"
}